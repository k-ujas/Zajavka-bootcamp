Dzień 5 zajavka - zacząłem od tego dnia, bo w poprzednich omawiana była struktura JDK, IDE itd.

Dzień dobry, to już nasze piąte spotkanie!

Dziś porozmawiamy trochę o składni Javy. Słowo 'porozmawiamy' oznacza, że choć będziemy trochę tłumaczyć, to jednak ten materiał potraktujcie tylko jako pogląd na to, co się dzieje. Wszystkich elementów, choćby budowy i działania metody main, o której mówimy w pierwszej części dzisiejszego spotkania, będziemy się jeszcze szczegółowo uczyć. Coś, co dziś będzie jeszcze z pewnością niezrozumiałe (i tak ma być, don't worry!) za jakiś czas stanie się już dla Was oczywiste.

A oprócz materiału dzisiaj mamy dla Was jeszcze dwie rzeczy:

Udostępnimy (po podsumowaniu) drugi test weryfikujący Waszą wiedzę. Samoświadomość (a więc 'wiem, czy i co umiem') jest ważnym elementem zdobywania wiedzy. Test jest obowiązkowy i znów nie przejdziecie dalej, dopóki go nie zaliczycie :) Oczywiście po teście dostaniecie informację zwrotną, jak Wam poszło i wyjaśnienia.

Pojawią się też kompletne notatki z materiału, który do tej pory wspólnie zrobiliśmy. Oczywiście, do pobrania i przeczytania. A w nich wszystko, co należy wiedzieć po tym tygodniu i trochę więcej wyjaśnień w zakresie choćby dzisiejszego, wcale nie łatwego, tematu.

Wreszcie czekają na Was pierwsze zadania do zrobienia. Wszystko to (test, zadania i notatki) dostępne po tym, jak obejrzycie ten materiał i przejdziecie do podsumowania.

Pomyślnych wiatrów!